# Viikkoraportti 5

Tällä viikolla keskityin enimmäkseen vertaisarvioinnin suorittamiseen. Sain vertaisarvioitavaksi työn, joka liittyi samaan aiheeseen kuin mitä itse olen rakentamassa. Oli virkistävää nähdä toisen tekemä työ, joka oli kuitenkin täysin erilainen, mutta tutustumisen ja pohdiskelun jälkeen, toiminta periaate oli kuitenkin sama. Toisen koodin lukeminen on vaativaa työtä, mutta mielenkiintoista nähdä erilaisia variaatioita samankaltaisista ongelmista. 

Valitettavasti omaan työhöni en ole saanut vielä tähän mennessä vertaisarviointia enkä ehdi aiheeseen enempää tutustua tällä viikolla, joten en päässyt sen pohjalta muokkaamaan omaa työtäni. Sain kuitenkin ohjaajalta apuja labtoolin kautta, ja muokkasin sovelluksen toimintaan niin, että generointi aloitetaan alusta sattumanvaraisella arvolla mikäli päädytään arvoon, jolla ei ole jatkoa. Tämä korjaa kaksi ongelmaa. Ensinnäkin algoritmi on jälleen tehokas, vaikka sille annettaisiin arvo jota ei löydy lähdemateriaalista. Tämä johtuu siitä, että trie-puusta löydetään jälleen n-grammin mittaisia sanaketjuja. Toiseksi, generointi tuottaa myös järkeviä lauseita sen sijaan että tuotettaisiin pätkä sattumanvaraisia sanoja. 

Seuraavaksi odotan innolla, että saan vertaisarvionnin ja pääsen sen pohjalta sparrailemaan ajatuksia ohjelmastani. Lisäksi haluan edelleen paneutua paremmin testien kehitykseen. Tähänkin pyydetty erikseen ohjaajalta apuja. 

Käytetty aika: 7h